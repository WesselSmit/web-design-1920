# Web Design

# [Onderzoek & Progressie](https://github.com/WesselSmit/web-design-1920/wiki)

Voor dit vak moesten we een app maken voor iemand met een beperking. Al mijn onderzoek, bevindingen, iteraties & progressie kan je vinden in mijn [wiki]((https://github.com/WesselSmit/web-design-1920/wiki))!

# Marie van Driessche

## Introductie

Marie is Doof, dit betekent dat ze doof geboren is en dat haar moedertaal Nederlandse gebarentaal is, verder kan ze Nederlands & Engels lezen. Ze werkt als Interaction Designer bij VPRO, hier denkt ze veel na over hoe je websites kan opzetten. 

Marie is Doof wat betekent dat ze niet kan horen, Marie gebruikt tolken wanneer ze moet praten met mensen die geen gebarentaal kunnen maar voor het gebruik van haar devices (macbook, tv & iphone) gebruikt ze geen speciale tools of software. Een van de lastigste dingen voor Marie is dat de matschappij niet altijd goed genoeg ingesteld is om zonder geluid te kunnen functioneren, Marie zegt ook dat doof zijn niet een beperking is maar dat doven een beperking opgelegd word!

Marie kijkt tv met Closed Captions om het dialoog en alle belangrijke geluidseffecten mee te krijgen, het probleem hierbij is dat CC bestaat uit enkel tekst, er word aangegeven dat er een geluid te horen is maar dat is het dan ook. Alle emotie, geluids-clues en dergelijke die wij constant hebben en gebruiken wanneer we praten zijn verloren in het formaat van de huidige CC! Deze clues zijn net zo belangrijk als de geluiden zelf omdat het de interpretatie compleet kan veranderen.

## User Scenario

Marie is Doof; dit betekent dat ze niet kan horen, haar moedertaal is Nederlandse gebarentaal maar ze kan ook Nederlands & Engels lezen. Marie wil films kijken zonder geluid en alsnog alle emotie, geluidseffecten & clue's ervaren / begrijpen. Het is hierbij erg belangrijk dat het ter alle tijden duidelijk is wie er praat en dat de CC synchroon lopen met de audio/monden.

## Exclusive Design 

### [Study Situation](https://github.com/WesselSmit/web-design-1920/wiki/Study-Situation)

Marie komt voornamelijk in aanraking met Closed Captions wanneer ze een film of serie kijkt, dit gebeurt vaak thuis op haar laptop, ipad of televisie.

Het voornaamste probleem met CC is dat het niet alle emoties kan overbrengen, maar er komen ook nog andere problemen bij kijken:
* CC gebruikt soms audio-omschrijvingen, zo staat er soms in films "spannende muziek" maar als je nooit muziek hoort dan weet je ook niet wanneer muziek spannend is OF hoe muziek Ã¼berhaupt klinkt
* Humor meekrijgen kan moeilijk zijn, bijv; sarcasme kan je makkelijker ontglippen omdat je geen toonhoogte/toon kan horen.
* Het is heel makkelijk om te missen wie er aan het praten is omdat soms de persoon buiten beeld is of je simpelweg iemands mond niet zag bewegen.

>Voor meer problemen, zie [Study Situation](https://github.com/WesselSmit/web-design-1920/wiki/Study-Situation)

### Ignore Conventions

Om te voorkomen dat we als designers voor designers designen moeten we de doelgroep voor wie we designen bij het proces betrekken. Om dit te doen heb ik een lijst gemaakt na [testronde 1](https://github.com/WesselSmit/web-design-1920/wiki/Testronde-1) met [mijn eigen conventies](https://github.com/WesselSmit/web-design-1920/wiki/Goede-CC-Principes).

Door de standaard conventies uit het raam te gooien en een eigen lijst samen te stellen puur gebaseerd op de bevindingen en problemen uit de tests met Marie kan gerichter en directer te werk gaan. Dit zorgt ervoor dat mijn product gemaakt is voor Marie met Marie.

Je kan mijn conventies [hier](https://github.com/WesselSmit/web-design-1920/wiki/Goede-CC-Principes) lezen.

Een groot gedeelte van [deze conventies](https://github.com/WesselSmit/web-design-1920/wiki/Goede-CC-Principes) zijn gebaseerd op principes die ik heb gevonden in de film **Scott Pilgrim vs The World**, deze film werd mij als goed voorbeeld aangeraden door Marie juist omdat het zo audio zo goed uitdrukte in visuele clues.

### Prioritise Identity

Mijn product is op meerdere manieren specifiek gemaakt voor Marie:

1. Het is gebaseerd om de problemen die Marie noemde tijdens testronde 1, deze problemen en frustraties heb ik gebruikt om een [eisen-lijst](https://github.com/WesselSmit/web-design-1920/wiki/Eisenlijst) samen te stellen.

2. Vervolgens heb ik de film gekeken die Marie een goed voorbeeld vond van closed captions, aan de hand van deze film en de [eisen-lijst](https://github.com/WesselSmit/web-design-1920/wiki/Eisenlijst) heb ik een lijst met [conventies](https://github.com/WesselSmit/web-design-1920/wiki/Goede-CC-Principes) samengesteld.

3. Vervolgens heb ik gewerkt aan mijn product, dit is 2x met Marie getest. De feedback die ik hierbij ontvangen heb heb ik allemaal verwerkt in het prototype, dit gaf mij de mogelijkheid om heel gericht kleine veranderingen te kunnen maken en het meer een persoonlijke oplossing te maken dan voor alle doven in algemeen.

4. Tijdens testronde 3 was ik aan het kijken of Marie mijn radio animatie duidelijk vond, hierbij vertelde Marie me dat ze radio storing/uitzendingen altijd associeert met tv-ruis/sneeuw. Omdat dit een exclusive design hoort te zijn en ik niet de associaties van anderen in het hoofd hoef te houden was dit een no-brainer; ik heb naast de radio animatie ook een tv-ruis animatie erin verwerkt. Op deze manier heb ik een stukje van Marie (Marie's gedachtes) in mijn prototype verwerkt.

![radio-anim (2)](https://user-images.githubusercontent.com/45405413/81067909-bee8cb00-8edf-11ea-89af-d490993a7463.gif)

### Add Nonsense

Om de emotie & geluid-clues over te brengen die de huidige CC mist heb ik besloten om dmv geanimeerde CC deze over te brengen. Het speelt in op associaties & intuitie om (on)bewust meer informatie over te brengen via Closed Captions!

Zo worden er verschillende fonts, groottes, diktes, tijdspannen, typografieen, opacities, richtingen, trillingen en animaties gebruikt om verschillende factoren duidelijk te maken.

Sommige zijn heel voor de hand liggend; zo is een formule-1 auto die met piepende banden weg rijd eerst groot en schud het de CC. Langzamerhand nemen de effecten af als de auto in de verte verdwijnt en het geluid zachtjes weg fade.

De nonsense in mijn product zit in de animaties, deze zijn soms een tikkeltje uitbundiger dan de geluiden zijn. Dit is voornamelijk gedaan om ervoor te zorgen dat de effecten Marie niet ontgaan en omdat het leuk is.

In plaats van de radio animatie + ruis had ik ook het volgende kunnen doen:

> [radio] IT'S THE FORDS THAT ARE THE CARS TO BEAT

![radio-anim (2)](https://user-images.githubusercontent.com/45405413/81067909-bee8cb00-8edf-11ea-89af-d490993a7463.gif)
> ^radio animatie

## Testen

Tijdens dit vak hebben we 3x de kans gekregen om ons product te testen met Marie, hier zijn de links van de volledige verslagen:
* [test 1](https://github.com/WesselSmit/web-design-1920/wiki/Testronde-1)
* [test 2](https://github.com/WesselSmit/web-design-1920/wiki/Testronde-2)
* [test 3](https://github.com/WesselSmit/web-design-1920/wiki/Testronde-3)

### Mijn aanpakken voor het testen

Ik ben van test-methode verandert tussen test 2-3, dit had te maken met dat ik er tijdens testronde 2 achter kwam dat ik er een stuk meer uit had kunnen halen.

Testronde 1 was meteen 4 uur nadat we waren begonnen aan de opdracht, het was eigenlijk bedoeld als kennismakings test maar velen (waaronder ik) hadden ook al een klein prototype gemaakt omdat we al een idee hadden over een concept. 

![WDprototype1](https://user-images.githubusercontent.com/45405413/78898416-0e201500-7a74-11ea-843f-18a81519cd19.gif)

Het testen bestond voornamelijk uit Marie leren kennen, ontdekken waar de problemen liggen, wat de wensen zijn en ons concept pitchen en kijken wat Marie er van vond.

Bij testronde 2 had ik al een prototype om te kunnen testen, van te voren had ik niet echt concrete punten of vragen voor Marie, ik wilde meer zien hoe ze reageerde en daar vervolgens op in springen. Dit werkte niet echt goed omdat Marie enthusiast was over mijn prototype en niet veel aan te merken had op wat ik had gemaakt, met als resultaat dat ik met mond vol tanden stond.

Uiteindelijk heb ik doorgevraagd op een paar kleine opmerkingen maar ook dit leverde vrij weinig op, dit betekent niet dat de testronde voor niks was. In tegendeel; ik had een heleboel waardevolle observaties en informatie verzamelt van de anderen en hun concepten (veel van hun feedback was ook voor mij van toepassing).

Ook merkte ik hierdoor dat ik testronde 3 anders moest aanpakken; voor testronde 3 had ik een stuk of 10 vragen verzonnen, het hoge aantal vragen had te maken met dat een groot gedeelte van de vragen al in voorgaande tests met klasgenoten naar boven kwamen en ik niet wilde dat ik eindigde zonder vragen wanneer het mijn beurt was. 

Uiteindelijk ben ik niet aan alle vragen toegekomen maar dat is niet erg, het is belangrijk dat je de tijd neemt om door te vragen als je iets belangrijks ontdekt en dat niet je volledige test al vast staat voordat je daadwerkelijk aan het testen bent. De vragen dienden voor mij als richtlijnen en als valnet, het is niet de noodzaak om ze te gebruiken maar meer een doel om als reminders te dienen en ervoor te zorgen dat ik in het slechste geval iets uit het gesprek kan halen.

**tldr; ik kwam erachter dat het slim is om op z'n minst een paar vragen van te voren te bedenken zodat je altijd iets hebt om te vragen, deze vragen dienden voor mij als richtlijnen, het is belangrijk dat er vrijheid is tijdens het testen en dat je kan doorvragen op onderwerpen indien nodig. Dit betekent dat het interview niet van te voren vast kan staan maar dat de voorbereide vragen meer dienen als spreek-onderwerpen/valnet!**
